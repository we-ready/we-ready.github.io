{
    "componentChunkName": "component---src-templates-blog-js",
    "path": "/poem/tang-dufu-guangongsundaniangdiziwujianqixing",
    "result": {"pageContext":{"frontmatter":{"id":"tang-dufu-guangongsundaniangdiziwujianqixing","title":"观公孙大娘弟子舞剑","subtitle":null,"subject":null,"authors":"杜甫","keywords":null,"tags":null,"category":"诗词歌赋","cover":null,"videos":null,"created_when":"唐朝","updated_when":null,"level":null},"excerpt":"大历二年十月十九日，夔府别驾元持宅，见…\n","html":"<p>大历二年十月十九日，夔府别驾元持宅，见临颍李十二娘舞剑器，壮其蔚跂，问其所师，曰：“余公孙大娘弟子也。” 开元五载，余尚童稚，记于郾城观公孙氏，舞剑器浑脱，浏漓顿挫，独出冠时，自高头宜春梨园二伎坊内人洎外供奉舞女，晓是舞者，圣文神武皇帝初，公孙一人而已。玉貌锦衣，况余白首，今兹弟子，亦非盛颜。既辨其由来，知波澜莫二，抚事慷慨，聊为《剑器行》。昔者吴人张旭，善草书帖，数常于邺县见公孙大娘舞西河剑器，自此草书长进，豪荡感激，即公孙可知矣。</p>\n<pre><code>昔有佳人公孙氏，一舞剑器动四方。\n观者如山色沮丧，天地为之久低昂。\n㸌如羿射九日落，矫如群帝骖龙翔。\n来如雷霆收震怒，罢如江海凝清光。\n绛唇珠袖两寂寞，晚有弟子传芬芳。\n临颍美人在白帝，妙舞此曲神扬扬。\n与余问答既有以，感时抚事增惋伤。\n先帝侍女八千人，公孙剑器初第一。\n五十年间似反掌，风尘澒洞昏王室。\n梨园弟子散如烟，女乐余姿映寒日。\n金粟堆前木已拱，瞿唐石城草萧瑟。\n玳筵急管曲复终，乐极哀来月东出。\n老夫不知其所往，足茧荒山转愁疾。\n</code></pre>"}},
    "staticQueryHashes": ["2877226700","3159585216","3659731985","3670619862"]}